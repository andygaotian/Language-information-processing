<!DOCTYPE HTML PUBLIC "-//IBM//DTD HPB HTML//EN">
<HTML>
<HEAD>
<META name="GENERATOR" content="IBM HomePage Builder V3.0.7  for Windows">
<TITLE>唐诗三百首</TITLE>
</HEAD>

<BODY background="../../../ph1/bg.gif">

<P>
<BR>
</P>
<CENTER>
<TABLE width="630" cellspacing="0" cellpadding="0">
  <TR>
    <TD align="center"><IMG src="../../../ph1/peom1.gif" height="50" width="160" border="0"></TD>
    <TD nowrap align="center" width="468"><IMG src="../../../ph1/0011.gif" height="60" width="468"></TD></TR>
</TABLE>

</CENTER>
<CENTER>

<CENTER>
<TABLE width="630" border="0" cellspacing="0" cellpadding="0">
  <TR>
    <TD valign="top" height="1" bgcolor="#808080"></TD></TR>
</TABLE>

</CENTER>
</CENTER>
<CENTER>
<TABLE width="630" cellspacing="0" cellpadding="0">
  <TR>
    <TD valign="top" width="159">
    <CENTER>
    <TABLE>
      <TR>
        <TD><A href="../../../index.htm">返回首页</A></TD></TR>
      <TR>
        <TD></TD></TR>
      <TR>
        <TD><A href="../../../gdsc.htm">返回古典诗词</A></TD></TR>
      <TR>
        <TD></TD></TR>
      <TR>
        <TD><A href="000.htm">返回目录</A></TD></TR>
    </TABLE>

    </CENTER>
</TD>
    <TD width="1" bgcolor="#808080"></TD>
    <TD width="468">
    <TABLE>
      <TR>
        <TD>唐诗三百首[卷6]</TD></TR>
    </TABLE>

<BR>
    <CENTER>
    <TABLE>
      <TR>
        <TD> <BR>
161温庭筠：送人东游<BR>
<BR>
荒戍落黄叶，浩然离故关。<BR>
高风汉阳渡，初日郢门山。<BR>
江上几人在？天涯孤棹还。<BR>
何当重相见，樽酒慰离颜？<BR>
<BR>
162马戴：灞上秋居<BR>
<BR>
灞原风雨定，晚见雁行频。<BR>
落叶他乡树，寒灯独夜人。<BR>
空园白露滴，孤壁野僧邻。<BR>
寄卧郊扉久，何年致此身？<BR>
<BR>
163马戴：楚江怀古<BR>
<BR>
露气寒光集，微阳下楚丘。<BR>
猿啼洞庭树，人在木兰舟。<BR>
广泽生明月，苍山夹乱流。<BR>
云中君不见，竟夕自悲秋。<BR>
<BR>
164张乔：书边事<BR>
<BR>
调角断清秋，征人倚戍楼。<BR>
春风对青冢，白日落梁州。<BR>
大漠无兵阻，穷边有客游。<BR>
蕃情似此水，长愿向南流。<BR>
<BR>
165崔涂：巴山道中除夜有怀<BR>
<BR>
迢递三巴路，羁危万里身。<BR>
乱山残雪夜，孤独异乡春。<BR>
渐与骨肉远，转於僮仆亲。<BR>
那堪正飘泊，明日岁华新。<BR>
<BR>
166崔涂：孤雁<BR>
<BR>
几行归塞尽，片影独何之？<BR>
暮雨相呼失，寒塘欲下迟。<BR>
渚云低暗渡，关月冷相随。<BR>
未必逢［矢曾］缴，孤飞自可疑。<BR>
<BR>
167杜荀鹤：春宫怨<BR>
<BR>
早被婵娟误，欲妆临镜慵。<BR>
承恩不在貌，教妾若为容。<BR>
风暖鸟声碎，日高花影重。<BR>
年年越溪女，相忆采芙蓉。<BR>
<BR>
168韦庄：章台夜思<BR>
<BR>
清瑟怨遥夜，绕弦风雨哀。<BR>
孤灯闻楚角，残月下章台。<BR>
芳草已云暮，故人殊未来。<BR>
乡书不可寄，秋雁又南回。<BR>
<BR>
169僧皎然：寻陆鸿渐不遇<BR>
<BR>
移家虽带郭，野径入桑麻。<BR>
近种篱边菊，秋来未著花。<BR>
扣门无犬吠，欲去问西家。<BR>
报到山中去，归来每日斜。<BR>
<BR>
170崔颢：黄鹤楼<BR>
<BR>
昔人已乘黄鹤去，此地空馀黄鹤楼。<BR>
黄鹤一去不复返，白云千载空悠悠。<BR>
晴川历历汉阳树，芳草萋萋鹦鹉洲。<BR>
日暮乡关何处是，烟波江上使人愁。<BR>
<BR>
171崔颢：行经华阴<BR>
<BR>
迢□（“绕”换山旁）太华俯咸京，天外三峰削不成。<BR>
武帝祠前云欲散，仙人掌上雨初晴。<BR>
河山北枕秦关险，驿树西连汉［田寺］平。<BR>
借问路傍名利客，无如此处学长生。<BR>
<BR>
172祖咏：望蓟门<BR>
<BR>
燕台一去客心惊，箫鼓喧喧汉将营。<BR>
万里寒光生积雪，三边曙色动危旌。<BR>
沙场烽火侵胡月，海畔云山拥蓟城。<BR>
少小虽非投笔吏，论功还欲请长缨。<BR>
<BR>
173李颀：送魏万之京<BR>
<BR>
朝闻游子唱骊歌，昨夜微霜初度河。<BR>
鸿雁不堪愁里听，云山况是客中过。<BR>
关城树色催寒近，御苑砧声向晚多。<BR>
莫见长安行乐处，空令岁月易蹉跎。<BR>
<BR>
174崔曙：九日登望仙台呈刘明府<BR>
<BR>
汉文皇帝有高台，此日登临曙色开。<BR>
三晋云山皆北向，二陵风雨自东来。<BR>
关门令尹谁能识？河上仙翁去不回。<BR>
且欲竟寻彭泽宰，陶然共醉菊花杯。<BR>
<BR>
176高适：送李少府贬峡中王少府贬长沙<BR>
<BR>
嗟君此别意何如？驻马衔杯问谪居。<BR>
巫峡啼猿数行泪，衡阳归雁几封书。<BR>
青枫江上秋帆远，白帝城边古木疏。<BR>
圣代即今多雨露，暂时分手莫踌躇。<BR>
<BR>
177岑参：奉和中书舍人贾至早朝大明宫<BR>
<BR>
鸡鸣紫陌曙光寒，莺啭皇州春色阑。<BR>
金阙晓钟开万户，玉阶仙仗拥千官。<BR>
花迎剑佩星初落，柳拂旌旗露未干。<BR>
独有凤凰池上客，阳春一曲和皆难。<BR>
<BR>
178王维：和贾舍人早朝大明宫之作<BR>
<BR>
绛帻鸡人送晓筹，尚衣方进翠云裘。<BR>
九天阊阖开宫殿，万国衣冠拜冕旒。<BR>
日色才临仙掌动，香烟欲傍衮龙浮。<BR>
朝罢须裁五色诏，佩声归向凤池头。<BR>
<BR>
179王维：奉和圣制从蓬莱向兴庆阁道中留春雨中春望之作应制<BR>
<BR>
渭水自萦秦塞曲，黄山旧绕汉宫斜。<BR>
銮舆迥出千门柳，阁道回看上苑花。<BR>
云里帝城双凤阙，雨中春树万人家。<BR>
为乘阳气行时令，不是宸游玩物华。<BR>
<BR>
180王维：积雨辋川庄作<BR>
<BR>
积雨空林烟火迟，蒸藜炊黍饷东□（“淄”去三点水加草头）。<BR>
漠漠水田飞白鹭，阴阴夏木啭黄鹂。<BR>
山中习静观朝槿，松下清斋折露葵。<BR>
野老与人争席罢，海鸥何事更相疑。<BR>
<BR>
181王维：酬郭给事<BR>
<BR>
洞门高阁霭馀辉，桃李阴阴柳絮飞。<BR>
禁里疏钟官舍晚，省中啼鸟吏人稀。<BR>
晨摇玉佩趋金殿，夕奉天书拜琐闱。<BR>
强欲从君无那老，将因卧病解朝衣。<BR>
<BR>
182杜甫：蜀相<BR>
<BR>
丞相祠堂何处寻？锦官城外柏森森。<BR>
映阶碧草自春色，隔叶黄鹂空好音。<BR>
三顾频烦天下计，两朝开济老臣心。<BR>
出师未捷身先死，长使英雄泪满襟！<BR>
<BR>
183杜甫：客至<BR>
<BR>
舍南舍北皆春水，但见群鸥日日来。<BR>
花径不曾缘客扫，蓬门今始为君开。<BR>
盘飧市远无兼味，樽酒家贫只旧醅。<BR>
肯与邻翁相对饮，隔篱呼取尽馀杯！<BR>
<BR>
184杜甫：野望<BR>
<BR>
西山白雪三城戍，南浦清江万里桥。<BR>
海内风尘诸弟隔，天涯涕泪一身遥。<BR>
唯将迟暮供多病，未有涓埃答圣朝。<BR>
跨马出郊时极目，不堪人事日萧条！<BR>
<BR>
185杜甫：闻官军收河南河北<BR>
<BR>
剑外忽传收蓟北，初闻涕泪满衣裳。<BR>
却看妻子愁何在，漫卷诗书喜欲狂。<BR>
白日放歌须纵酒，青春作伴好还乡！<BR>
即从巴峡穿巫峡，便下襄阳向洛阳。<BR>
<BR>
186杜甫：登高<BR>
<BR>
风急天高猿啸哀，渚清沙白鸟飞回。<BR>
无边落木萧萧下，不尽长江滚滚来。<BR>
万里悲秋常作客，百年多病独登台。<BR>
艰难苦恨繁霜鬓，潦倒新停浊酒杯。<BR>
<BR>
187杜甫：登楼<BR>
<BR>
花近高楼伤客心，万方多难此登临。<BR>
锦江春色来天地，玉垒浮云变古今。<BR>
北极朝庭终不改，西山寇盗莫相侵！<BR>
可怜后主还祠庙，日暮聊为梁父吟。<BR>
<BR>
188杜甫：宿府<BR>
<BR>
清秋幕府井梧寒，独宿江城蜡炬残。<BR>
永夜角声悲自语，中天月色好谁看？<BR>
风尘荏苒音书绝，关塞萧条行陆难。<BR>
已忍伶俜十年事，强移栖息一枝安。<BR>
<BR>
189杜甫：阁夜<BR>
<BR>
岁暮阴阳催短景，天涯霜雪霁寒霄。<BR>
五更鼓角声悲壮，三峡星河影动摇。<BR>
野哭千家闻战伐，夷歌数处起渔樵。<BR>
卧龙跃马终黄土，人事音书漫寂寥。<BR>
<BR>
190杜甫：咏怀古迹五首之一<BR>
<BR>
支离东北风尘际，漂泊西南天地间。<BR>
三峡楼台淹日月，五溪衣服共云山。<BR>
羯胡事主终无赖，词客哀时且未还。<BR>
庾信平生最萧瑟，暮年诗赋动江关。<BR>
<BR>
191杜甫：咏怀古迹五首之二<BR>
<BR>
摇落深知宋玉悲，风流儒雅亦吾师。<BR>
怅望千秋一洒泪，萧条异代不同时。<BR>
江山故宅空文藻，云雨荒台岂梦思！<BR>
最是楚宫俱泯灭，舟人指点到今疑。<BR>
<BR>
192杜甫：咏怀古迹五首之三<BR>
<BR>
群山万壑赴荆门，生长明妃尚有村。<BR>
一去紫台连朔漠，独留青冢向黄昏。<BR>
画图省识春风面，环佩空归月下魂。<BR>
千载琵琶作胡语，分明怨恨曲中论。<BR>
<BR>
193杜甫：咏怀古迹五首之四<BR>
<BR>
蜀主征吴幸三峡，崩年亦在永安宫。<BR>
翠华想像空山里，玉殿虚无野寺中。<BR>
古庙杉松巢水鹤，岁时伏腊走村翁。<BR>
武侯祠屋常邻近，一体君臣祭祀同。<BR>
<BR>
194杜甫：咏怀古迹五首之五<BR>
<BR>
诸葛大名垂宇宙，宗臣遗像肃清高。<BR>
三分割据纡筹策，万古云霄一羽毛。<BR>
伯仲之间见伊吕，指挥若定失萧曹。<BR>
运移汉祚终难复，志决身歼军务劳。<BR>
<BR>
195刘长卿：江州重别薛六柳八二员外<BR>
<BR>
生涯岂料承优诏？世事空知学醉歌。<BR>
江上月明胡雁过，淮南木落楚山多。<BR>
寄身且喜沧洲近，顾影无如白发何！<BR>
今日龙钟人共老，愧君犹遣慎风波。<BR>
<BR>
196刘长卿：长沙过贾谊宅<BR>
<BR>
三年谪宦此栖迟，万古惟留楚客悲。<BR>
秋草独寻人去后，寒林空见日斜时。<BR>
汉文有道恩犹薄，湘水无情吊岂知？<BR>
寂寂江山摇落处，怜君何事到天涯！<BR>
<BR>
197刘长卿：自夏口至鹦洲夕望岳阳寄源中丞<BR>
<BR>
汀洲无浪复无烟，楚客相思益渺然。<BR>
汉口夕阳斜渡鸟，洞庭秋水远连天。<BR>
孤城背岭寒吹角，独戍临江夜泊船。<BR>
贾谊上书忧汉室，长沙谪去古今怜。<BR>
<BR>
198钱起：赠阙下裴舍人<BR>
<BR>
二月黄鹂飞上林，春城紫禁晓阴阴。<BR>
长乐钟声花外尽，龙池柳色雨中深。<BR>
阳和不散穷途恨，霄汉长怀捧日心。<BR>
献赋十年犹未遇，羞将白发对华簪。<BR>
<BR>
199韦应物：寄李儋元锡<BR>
<BR>
去年花里逢君别，今日花开又一年。<BR>
世事茫茫难自料，春愁黯黯独成眠。<BR>
身多疾病思田里，邑有流亡愧俸钱。<BR>
闻道欲来相问讯，西楼望月几回圆？<BR>
<BR>
200韩□：同题仙游观<BR>
<BR>
仙台初见五城楼，风物凄凄宿雨收。<BR>
山色遥连秦树晚，砧声近报汉宫秋。<BR>
疏松影落空坛静，细草香闲小洞幽。<BR>
何用别寻方外去，人间亦自有丹丘！<BR>
<BR>
201皇甫冉：春思<BR>
<BR>
莺啼燕语报新年，马邑龙堆路几千。<BR>
家住层城邻汉苑，心随明月到胡天。<BR>
机中锦字论长恨，楼上花枝笑独眠。<BR>
为问天戎窦车骑，何时返旆勒燕然？<BR>
<BR>
202卢纶：晚次鄂州<BR>
<BR>
云开远见汉阳城，犹是孤帆一日程。<BR>
估客昼眠知浪静，舟人夜语觉潮生。<BR>
三湘愁鬓逢秋色，万里归心对月明。<BR>
旧业已随征战尽，更堪江上鼓鼙声。<BR>
<BR>
203柳宗元：登柳州城楼寄漳汀封连四州刺史<BR>
<BR>
城上高楼接大荒，海天愁思正茫茫。<BR>
惊风乱［风占）芙蓉水，密雨斜侵薜荔墙。<BR>
岭树重遮千里目，江流曲似九回肠。<BR>
共来百越文身地，犹自音书滞一乡。<BR>
<BR>
204刘禹锡：西塞山怀古<BR>
<BR>
王浚楼船下益州，金陵王气黯然收。<BR>
千寻铁锁沈江底，一片降幡出石头。<BR>
人世几回伤往事？山形依旧枕寒流。<BR>
从今四海为家日，故垒萧萧芦荻秋。<BR>
<BR>
205元稹：遣悲怀三首之一<BR>
<BR>
谢公最小偏怜女，自嫁黔娄百事乖。<BR>
顾我无衣搜荩箧，泥他沽酒拔金钗。<BR>
野蔬充膳甘长藿，落叶添薪仰古槐。<BR>
今日俸钱过十万，与君营奠复营斋。<BR>
<BR>
206元稹：遣悲怀三首之二<BR>
<BR>
昔日戏言身后事，今朝都到眼前来。<BR>
衣裳已施行看尽，针线犹存未忍开。<BR>
尚想旧情怜婢仆，也曾因梦送钱财。<BR>
诚知此恨人人有，贫贱夫妻百事哀。<BR>
<BR>
207元稹：遣悲怀三首之三<BR>
<BR>
闲坐悲君亦自悲，百年都是几多时？<BR>
邓攸无子寻知命，潘岳悼亡犹费词。<BR>
同穴□（上“穴”下“目”）冥何所望，他生缘会更难期。<BR>
惟将终夜长开眼，报答平生未展眉。<BR>
<BR>
208白居易：自河南经乱，关内阻饥，兄弟离散，各在一处。因望月有感，聊书所怀<BR>
，寄上浮梁大兄，于潜七兄，乌江十五兄，兼示符离及下［圭阝］弟妹。<BR>
<BR>
时难年荒世业空，弟兄羁旅各西东。<BR>
田园寥落干戈后，骨肉流离道路中。<BR>
吊影分为千里雁，辞根散作九秋蓬。<BR>
共看明月应垂泪，一夜乡心五处同。<BR>
<BR>
</TD></TR>
    </TABLE>

    </CENTER>
<BR>
</TD></TR>
</TABLE>

</CENTER>
<CENTER>
<TABLE>
  <TR>
    <TD><IMG src="../../../ph1/bq.gif" alt="精文书斋 版权所有 责任编辑 和新建" height="43" width="161"></TD></TR>
</TABLE>

</CENTER>
</BODY>
</HTML>
