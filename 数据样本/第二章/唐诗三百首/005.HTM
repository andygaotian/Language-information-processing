<!DOCTYPE HTML PUBLIC "-//IBM//DTD HPB HTML//EN">
<HTML>
<HEAD>
<META name="GENERATOR" content="IBM HomePage Builder V3.0.7  for Windows">
<TITLE>唐诗三百首</TITLE>
</HEAD>

<BODY background="../../../ph1/bg.gif">

<P>
<BR>
</P>
<CENTER>
<TABLE width="630" cellspacing="0" cellpadding="0">
  <TR>
    <TD align="center"><IMG src="../../../ph1/peom1.gif" height="50" width="160" border="0"></TD>
    <TD nowrap align="center" width="468"><IMG src="../../../ph1/0011.gif" height="60" width="468"></TD></TR>
</TABLE>

</CENTER>
<CENTER>

<CENTER>
<TABLE width="630" border="0" cellspacing="0" cellpadding="0">
  <TR>
    <TD valign="top" height="1" bgcolor="#808080"></TD></TR>
</TABLE>

</CENTER>
</CENTER>
<CENTER>
<TABLE width="630" cellspacing="0" cellpadding="0">
  <TR>
    <TD valign="top" width="159">
    <CENTER>
    <TABLE>
      <TR>
        <TD><A href="../../../index.htm">返回首页</A></TD></TR>
      <TR>
        <TD></TD></TR>
      <TR>
        <TD><A href="../../../gdsc.htm">返回古典诗词</A></TD></TR>
      <TR>
        <TD></TD></TR>
      <TR>
        <TD><A href="000.htm">返回目录</A></TD></TR>
    </TABLE>

    </CENTER>
</TD>
    <TD width="1" bgcolor="#808080"></TD>
    <TD width="468">
    <TABLE>
      <TR>
        <TD>唐诗三百首[卷5]</TD></TR>
    </TABLE>

<BR>
    <CENTER>
    <TABLE>
      <TR>
        <TD> <BR>
105杜甫：月夜<BR>
<BR>
今夜［鹿阝］州月，闺中只独看。<BR>
遥怜小儿女，未解忆长安。<BR>
香雾云鬟湿，清辉玉臂寒。<BR>
何时倚虚幌，双照泪痕干？<BR>
<BR>
106杜甫：春望<BR>
<BR>
国破山河在，城春草木深。<BR>
感时花溅泪，恨别鸟惊心。<BR>
烽火连三月，家书抵万金。<BR>
白头搔更短，浑欲不胜簪。<BR>
<BR>
107杜甫：春宿左省<BR>
<BR>
花隐掖垣暮，啾啾栖鸟过。<BR>
星临万户动，月傍九霄多。<BR>
不寝听金钥，因风想玉珂。<BR>
明朝有封事，数问夜如何？<BR>
<BR>
108杜甫：至德二载甫自京金光门出，问道归凤翔。乾元初从左拾遗移华州掾。与亲<BR>
故别，因出此门。有悲往事。<BR>
<BR>
此道昔归顺，西郊胡正繁。<BR>
至今残破胆，应有未招魂。<BR>
近得归京邑，移官岂至尊？<BR>
无才日衰老，驻马望千门。<BR>
<BR>
109杜甫：月夜忆舍弟<BR>
<BR>
戍鼓断人行，秋边一雁声。<BR>
露从今夜白，月是故乡明。<BR>
有弟皆分散，无家问死生。<BR>
寄书长不达，况乃未休兵。<BR>
<BR>
110杜甫：天末怀李白<BR>
<BR>
凉风起天末，君子意如何？<BR>
鸿雁几时到，江湖秋水多。<BR>
文章憎命达，魑魅喜人过。<BR>
应共冤魂语，投诗赠汨罗。<BR>
<BR>
111杜甫：奉济驿重送严公四韵<BR>
<BR>
远送从此别，青山空复情。<BR>
几时杯重把，昨夜月同行。<BR>
列郡讴歌惜，三朝出入荣。<BR>
将村独归处，寂寞养残生。<BR>
<BR>
112杜甫：别房太尉墓<BR>
<BR>
他乡复行役，驻马别孤坟。<BR>
近泪无干土，低空有断云。<BR>
对棋陪谢傅，把剑觅徐君。<BR>
唯见林花落，莺啼送客闻。<BR>
<BR>
113杜甫：旅夜书怀<BR>
<BR>
细草微风岸，危樯独夜舟。<BR>
星垂平野阔，月涌大江流。<BR>
名岂文章著？官应老病休。<BR>
飘飘何所似，天地一沙鸥。<BR>
<BR>
114杜甫：登岳阳楼<BR>
<BR>
昔闻洞庭水，今上岳阳楼。<BR>
吴楚东南坼，乾坤日夜浮。<BR>
亲朋无一字，老病有孤舟。<BR>
戎马关山北，凭轩涕泗流。<BR>
<BR>
115王维：辋川闲居赠裴秀才迪<BR>
<BR>
寒山转苍翠，秋水日潺［氵爰］。<BR>
倚杖柴门外，临风听暮蝉。<BR>
渡头馀落日，墟里上孤烟。<BR>
复值接舆醉，狂歌五柳前。<BR>
<BR>
116王维：山居秋暝<BR>
<BR>
空山新雨后，天气晚来秋。<BR>
明月松间照，清泉石上流。<BR>
竹喧归浣女，莲动下渔舟。<BR>
随意春芳歇，王孙自可留。<BR>
<BR>
117王维：归嵩山作<BR>
<BR>
清川带长薄，车马去闲闲。<BR>
流水如有意，暮禽相与还。<BR>
荒城临古渡，落日满秋山。<BR>
迢递嵩高下，归来且闭关。<BR>
<BR>
118王维：终南山<BR>
<BR>
太乙近天都，连山接海隅。<BR>
白云回望合，青霭入看无。<BR>
分野中峰变，阴晴众壑殊。<BR>
欲投人处宿，隔水问樵夫。<BR>
<BR>
119王维：酬张少府<BR>
<BR>
晚年惟好静，万事不关心。<BR>
自顾无长策，空知返旧林。<BR>
松风吹解带，山月照弹琴。<BR>
君问穷通理，渔歌入浦深。<BR>
<BR>
120王维：过香积寺<BR>
<BR>
不知香积寺，数里入云峰。<BR>
古木无人径，深山何处钟？<BR>
泉声咽危石，日色冷青松。<BR>
薄暮空潭曲，安禅制毒龙。<BR>
<BR>
121王维：送梓州李使君<BR>
<BR>
万壑树参天，千山响杜鹃。<BR>
山中一夜雨，树杪百重泉。<BR>
汉女输［木童］布，巴人讼芋田。<BR>
文翁翻教授，不敢倚先贤。<BR>
<BR>
122王维：汉江临眺<BR>
<BR>
楚塞三湘接，荆门九派通。<BR>
江流天地外，山色有无中。<BR>
郡邑浮前浦，波澜动远空。<BR>
襄阳好风日，留醉与山翁。<BR>
<BR>
123王维：终南别业<BR>
<BR>
中岁颇好道，晚家南山陲。<BR>
兴来美独往，胜事空自知。<BR>
行到水穷处，坐看云起时。<BR>
偶然值林叟，谈笑无还期。<BR>
<BR>
124孟浩然：望洞庭湖赠张丞相<BR>
<BR>
八月湖水平，涵虚混太清。<BR>
气蒸云梦泽，波撼岳阳城。<BR>
欲济无舟楫，端居耻圣明。<BR>
坐观垂钓者，空有羡鱼情。<BR>
<BR>
125孟浩然：与诸子登岘山<BR>
<BR>
人事有代谢，往来成古今。<BR>
江山留胜迹，我辈复登临。<BR>
水落鱼梁浅，天寒梦泽深。<BR>
羊公碑字在，读罢泪沾襟。<BR>
<BR>
126孟浩然：清明日宴梅道士房<BR>
<BR>
林卧愁春尽，开轩览物华。<BR>
忽逢青鸟使，邀入赤松家。<BR>
丹灶初开火，仙桃正发花。<BR>
童颜若可驻，何惜醉流霞！<BR>
<BR>
127孟浩然：岁暮归南山<BR>
<BR>
北阙休上书，南山归敝庐。<BR>
不才明主弃，多病故人疏。<BR>
白发催年老，青阳逼岁除。<BR>
永怀愁不寐，松月夜窗墟。<BR>
<BR>
128孟浩然：过故人庄<BR>
<BR>
故人具鸡黍，邀我至田家。<BR>
绿树村边合，青山郭外斜。<BR>
开轩面场圃，把酒话桑麻。<BR>
待到重阳日，还来就菊花。<BR>
<BR>
129孟浩然：秦中感秋寄远上人<BR>
<BR>
一丘尝欲卧，三径苦无资。<BR>
北土非吾愿，东林怀我师。<BR>
黄金燃桂尽，壮志逐年衰。<BR>
日夕凉风至，闻蝉但益悲。<BR>
<BR>
130孟浩然：宿桐庐江寄广陵旧游<BR>
<BR>
山暝听猿愁，沧江急夜流。<BR>
风鸣两岸叶，月照一孤舟。<BR>
建德非吾土，维扬忆旧游。<BR>
还将两行泪，遥寄海西头。<BR>
<BR>
131孟浩然：留别王侍御维<BR>
<BR>
寂寂竟何待，朝朝空自归。<BR>
欲寻芳草去，惜与故人违。<BR>
当路谁相假，知音世所稀。<BR>
只应守寂寞，还掩故园扉。<BR>
<BR>
132孟浩然：早寒江上有怀<BR>
<BR>
木落雁南渡，北风江上寒。<BR>
我家襄水曲，遥隔楚云端。<BR>
乡泪客中尽，孤帆天际看。<BR>
迷津欲有问，平海夕漫漫。<BR>
<BR>
133刘长卿：秋日登吴公台上寺远眺<BR>
<BR>
古台摇落后，秋日望乡心。<BR>
野寺人来少，云峰水隔深。<BR>
夕阳依旧垒，寒磬满空林。<BR>
惆怅南朝事，长江独至今。<BR>
<BR>
134刘常卿：送李中丞归汉阳别业<BR>
<BR>
流落征南将，曾驱十万师。<BR>
罢归无旧业，老去恋明时。<BR>
独立三边静，轻生一剑知。<BR>
茫茫江汉上，日暮复何之。<BR>
<BR>
135刘长卿：饯别王十一南游<BR>
<BR>
望君烟水阔，挥手泪沾巾。<BR>
飞鸟没何处，青山空向人。<BR>
长江一帆远，落日五湖春。<BR>
谁见汀洲上，相思愁白苹？<BR>
<BR>
136刘长卿：寻南溪常山道人隐居<BR>
<BR>
一路经行处，莓苔见履痕。<BR>
白云依静渚，春草闭闲门。<BR>
过雨看松色，随山到水源。<BR>
溪花与禅意，相对亦忘言。<BR>
<BR>
137刘长卿：新年作<BR>
<BR>
乡心新岁切，天畔独潸然。<BR>
老至居人下，春归在客先。<BR>
岭猿同旦暮，江柳共风烟。<BR>
已似长沙傅，从今又几年？<BR>
<BR>
138钱起：送僧归日本<BR>
<BR>
上国随缘住，来途若梦行。<BR>
浮天沧海远，去世法舟轻。<BR>
水月通禅寂，鱼龙听梵声。<BR>
惟怜一灯影，万里眼中明。<BR>
<BR>
139钱起：谷口书斋寄杨补阙<BR>
<BR>
泉壑带茅茨，云霞生薜帷。<BR>
竹怜新雨后，山爱夕阳时。<BR>
闲鹭栖常早，秋花落更迟。<BR>
家童扫萝径，昨与故人期。<BR>
<BR>
140韦应物：淮上喜会梁川故人<BR>
<BR>
江汉曾为客，相逢每醉还。<BR>
浮云一别后，流水十年间。<BR>
欢笑情如旧，萧疏鬓已斑。<BR>
何因北归去，淮上对秋山。<BR>
<BR>
141韦应物：赋得暮雨送李胄<BR>
<BR>
楚江微雨里，建业暮钟时。<BR>
漠漠帆来重，冥冥鸟去迟。<BR>
海门深不见，浦树远含滋。<BR>
相送情无限，沾襟比散丝。<BR>
<BR>
142韩□（“雄”右半换“羽”）：酬程延秋夜即事见赠<BR>
<BR>
长簟迎风早，空城澹月华。<BR>
星河秋一雁，砧杵夜千家。<BR>
节候看应晚，心期卧亦赊。<BR>
向来吟秀句，不觉已鸣鸦。<BR>
<BR>
143刘脊虚：阙题<BR>
<BR>
道由白云尽，春与青溪长。<BR>
时有落花至，远隋流水香。<BR>
闲门向山路，深柳读书堂。<BR>
幽映每白日，清辉照衣裳。<BR>
<BR>
144戴叔伦：江乡故人偶集客舍<BR>
<BR>
天秋月又满，城阙夜千重。<BR>
还作江南会，翻疑梦里逢。<BR>
风枝惊暗鹊，露草覆寒虫。<BR>
羁旅长堪醉，相留畏晓钟。<BR>
<BR>
145卢纶：李端公<BR>
<BR>
故关衰草遍，离别正堪悲！<BR>
路出寒云外，人归暮雪时。<BR>
少孤为客早，多难识君迟。<BR>
掩泪空相向，风尘何处期？<BR>
<BR>
146李益：喜见外弟又言别<BR>
<BR>
十年离乱后，长大一相逢。<BR>
问姓惊初见，称名忆旧容。<BR>
别来沧海事，语罢暮天钟。<BR>
明日巴陵道，秋山又几重。<BR>
<BR>
147司空曙：云阳馆与韩绅宿别<BR>
<BR>
故人江海别，几度隔山川。<BR>
乍见翻疑梦，相悲各问年。<BR>
孤灯寒照雨，深竹暗浮烟。<BR>
更有明朝恨，离杯惜共传。<BR>
<BR>
148司空曙：喜外弟卢纶见宿<BR>
<BR>
静夜四无邻，荒居旧业贫。<BR>
雨中黄叶树，灯下白头人。<BR>
以我独沉久，愧君相访频。<BR>
平生自有分，况是蔡家亲！<BR>
<BR>
149司空曙：贼平后送人北归<BR>
<BR>
世乱同南去，时清独北还。<BR>
他乡生白发，旧国见青山。<BR>
晓月过残垒，繁星宿故关。<BR>
寒禽与衰草，处处伴愁颜。<BR>
<BR>
150刘禹锡：蜀先主庙<BR>
<BR>
天地英雄气，千秋尚凛然！<BR>
势分三足鼎，业复五铢钱。<BR>
得相能开国，生儿不象贤。<BR>
凄凉蜀故妓，来舞魏宫前。<BR>
<BR>
151张籍：没蕃故人<BR>
<BR>
前年伐月支，城下没全师。<BR>
蕃汉断消息，死生长别离。<BR>
无人收废帐，归马识残旗。<BR>
欲祭疑君在，天涯哭此时。<BR>
<BR>
152白居易：赋得古原草送别<BR>
<BR>
离离原上草，一岁一枯荣。<BR>
野火烧不尽，春风吹又生。<BR>
远芳侵古道，晴翠接荒城。<BR>
又送王孙去，萋萋满别情。<BR>
<BR>
153杜牧：旅宿<BR>
<BR>
旅馆无良伴，凝情自悄然。<BR>
寒灯思旧事，断雁警愁眠。<BR>
远梦归侵晓，家书到隔年。<BR>
沧江好烟月，门系钓鱼船。<BR>
<BR>
154许浑：秋日赴阙题潼关驿楼<BR>
<BR>
红叶晚萧萧，长亭酒一瓢。<BR>
残云归太华，疏雨过中条。<BR>
树色随山迥，河声入海遥。<BR>
帝乡明日到，犹自梦渔樵。<BR>
<BR>
155许浑：早秋<BR>
<BR>
遥夜泛清瑟，西风生翠萝。<BR>
残萤栖玉露，早雁拂银河。<BR>
高树晓还密，远山晴更多。<BR>
淮南一叶下，自觉老烟波。<BR>
<BR>
156李商隐：蝉<BR>
<BR>
本以高难饱，徒劳恨费声。<BR>
五更疏欲断，一树碧无情。<BR>
薄宦梗犹泛，故园芜已平。<BR>
烦君最相警，我亦举家清。<BR>
<BR>
157李商隐：风雨<BR>
<BR>
凄凉宝剑篇，羁泊欲穷年。<BR>
黄叶仍风雨，青楼自管弦。<BR>
新知遭薄俗，旧好隔良缘。<BR>
心断新丰酒，销愁斗几千。<BR>
<BR>
158李商隐：落花<BR>
<BR>
高阁客竟去，小园花乱飞。<BR>
参差连曲陌，迢递送斜晖。<BR>
肠断未忍扫，眼穿仍欲归。<BR>
芳心向春尽，所得是沾衣。<BR>
<BR>
159李商隐：凉思<BR>
<BR>
客去波平槛，蝉休露满枝。<BR>
永怀当此节，倚立自移时。<BR>
北斗兼春远，南陵寓使迟。<BR>
天涯占梦数，疑误有新知。<BR>
<BR>
160李商隐：北青萝<BR>
<BR>
残阳西入崦，茅屋访孤僧。<BR>
落叶人何在？寒云路几层？<BR>
独敲初夜磬，闲倚一枝藤。<BR>
世界微尘里，吾宁爱与憎。<BR>
 <BR>
</TD></TR>
    </TABLE>

    </CENTER>
<BR>
</TD></TR>
</TABLE>

</CENTER>
<CENTER>
<TABLE>
  <TR>
    <TD><IMG src="../../../ph1/bq.gif" alt="精文书斋 版权所有 责任编辑 和新建" height="43" width="161"></TD></TR>
</TABLE>

</CENTER>
</BODY>
</HTML>
