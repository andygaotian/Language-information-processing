<!DOCTYPE HTML PUBLIC "-//IBM//DTD HPB HTML//EN">
<HTML>
<HEAD>
<META name="GENERATOR" content="IBM HomePage Builder V3.0.7  for Windows">
<TITLE>唐诗三百首</TITLE>
</HEAD>

<BODY background="../../../ph1/bg.gif">

<P>
<BR>
</P>
<CENTER>
<TABLE width="630" cellspacing="0" cellpadding="0">
  <TR>
    <TD align="center"><IMG src="../../../ph1/peom1.gif" height="50" width="160" border="0"></TD>
    <TD nowrap align="center" width="468"><IMG src="../../../ph1/0011.gif" height="60" width="468"></TD></TR>
</TABLE>

</CENTER>
<CENTER>

<CENTER>
<TABLE width="630" border="0" cellspacing="0" cellpadding="0">
  <TR>
    <TD valign="top" height="1" bgcolor="#808080"></TD></TR>
</TABLE>

</CENTER>
</CENTER>
<CENTER>
<TABLE width="630" cellspacing="0" cellpadding="0">
  <TR>
    <TD valign="top" width="159">
    <CENTER>
    <TABLE>
      <TR>
        <TD><A href="../../../index.htm">返回首页</A></TD></TR>
      <TR>
        <TD></TD></TR>
      <TR>
        <TD><A href="../../../gdsc.htm">返回古典诗词</A></TD></TR>
      <TR>
        <TD></TD></TR>
      <TR>
        <TD><A href="000.htm">返回目录</A></TD></TR>
    </TABLE>

    </CENTER>
</TD>
    <TD width="1" bgcolor="#808080"></TD>
    <TD width="468">
    <TABLE>
      <TR>
        <TD>唐诗三百首[卷7]</TD></TR>
    </TABLE>

<BR>
    <CENTER>
    <TABLE>
      <TR>
        <TD> <BR>
209李商隐：锦瑟<BR>
<BR>
锦瑟无端五十弦，一弦一柱思华年。<BR>
庄生晓梦迷蝴蝶，望帝春心托杜鹃。<BR>
沧海月明珠有泪，蓝田日暖玉生烟。<BR>
此情可待成追忆，只是当时已惘然。<BR>
<BR>
210李商隐：无题<BR>
<BR>
昨夜星辰昨夜风，画楼西畔桂堂东。<BR>
身无彩凤双飞翼，心有灵犀一点通。<BR>
隔座送钩春酒暖，分曹射覆蜡灯红。<BR>
嗟余听鼓应官去，走马兰台类转蓬。<BR>
<BR>
211李商隐：隋宫<BR>
<BR>
紫泉宫殿锁烟霞，欲取芜城作帝家。<BR>
玉玺不缘归日角，锦帆应是到天涯。<BR>
於今腐草无萤火，终古垂杨有暮鸦。<BR>
地下若逢陈后主，岂宜重问后庭花？<BR>
<BR>
212李商隐：无题二首之一<BR>
<BR>
来是空言去绝踪，月斜楼上五更钟。<BR>
梦为远别啼难唤，书被催成墨未浓。<BR>
蜡照半笼金翡翠，麝熏微度绣芙蓉。<BR>
刘郎已恨蓬山远，更隔蓬山一万重。<BR>
<BR>
213李商隐：无题二首之二<BR>
<BR>
飒飒东风细雨来，芙蓉塘外有轻雷。<BR>
金蟾啮锁烧香入，玉虎牵丝汲井回。<BR>
贾氏窥帘韩掾少，宓妃留枕魏王才。<BR>
春心莫共花争发，一寸相思一寸灰。<BR>
<BR>
214李商隐：筹笔驿<BR>
<BR>
猿鸟犹疑畏简书，风云常为护储胥。<BR>
徒令上将挥神笔，终见降王走传车。<BR>
管乐有才原不忝，关张无命欲何如。<BR>
他年锦里经祠庙，梁父吟成恨有馀。<BR>
<BR>
215李商隐：无题<BR>
<BR>
相见时难别亦难，东风无力百花残。<BR>
春蚕到死丝方尽，蜡炬成灰泪始干。<BR>
晓镜但愁云鬓改，夜吟应觉月光寒。<BR>
蓬莱此去无多路，青鸟殷勤为探看。<BR>
<BR>
216李商隐：春雨<BR>
<BR>
怅卧新春白袷衣，白门寥落意多违。<BR>
红楼隔雨相望冷，珠箔飘灯独自归。<BR>
远路应悲春［日宛］晚，残宵犹得梦依稀。<BR>
玉［王当］缄札何由达？万里云罗一雁飞。<BR>
<BR>
217李商隐：无题二首之一<BR>
<BR>
凤尾香罗薄几重，碧文圆顶夜深缝。<BR>
扇裁月魄羞难掩，车走雷声语未通。<BR>
曾是寂寥金烬暗，断无消息石榴红。<BR>
斑骓只系垂杨岸，何处西南任好风？<BR>
<BR>
218李商隐：无题二首之二<BR>
<BR>
重帷深下莫愁堂，卧后清宵细细长。<BR>
神女生涯原是梦，小姑居处本无郎。<BR>
风波不信菱枝弱，月露谁教桂叶香？<BR>
直道相思了无益，未妨惆怅是清狂。<BR>
<BR>
219温庭筠：利洲南渡<BR>
<BR>
澹然空水对斜晖，曲岛苍茫接翠微。<BR>
波上马嘶看棹去，柳边人歇待船归。<BR>
数丛沙草群鸥散，万顷江田一鹭飞。<BR>
谁解乘舟寻范蠡，五湖烟水独忘机？<BR>
<BR>
220温庭筠：苏武庙<BR>
<BR>
苏武魂销汉使前，古祠高树两茫然。<BR>
云边雁断胡天月，陇上羊归塞草烟。<BR>
回日楼台非甲帐，去时冠剑是丁年。<BR>
茂陵不见封侯印，空向秋波哭逝川。<BR>
<BR>
221薛逢：宫词<BR>
<BR>
十二楼中尽晓妆，望仙楼上望君王。<BR>
锁衔金兽连环冷，水滴铜龙昼漏长。<BR>
云髻罢梳还对镜，罗衣欲换更添香。<BR>
遥窥正殿帘开处，袍裤宫人扫御床。<BR>
<BR>
222秦韬玉：贫女<BR>
<BR>
蓬门未识绮罗香，拟托良媒益自伤。<BR>
谁爱风流高格调？共怜时世俭梳妆。<BR>
敢将十指夸针巧，不把双眉斗画长。<BR>
苦恨年年压金线，为他人作嫁衣裳。<BR>
<BR>
223沈全期：古意呈补阙乔知之<BR>
<BR>
卢家少妇郁金香，海燕双栖玳瑁梁。<BR>
九月寒砧催木叶，十年征戍忆辽阳。<BR>
白狼河北音书断，丹凤城南秋夜长。<BR>
谁为含愁独不见，更教明月照流黄？<BR>
<BR>
224王维：鹿柴<BR>
<BR>
空山不见人，但闻人语响。<BR>
返景入深林，复照青苔上。<BR>
<BR>
225王维：竹里馆<BR>
<BR>
独坐幽篁里，弹琴复长啸。<BR>
深林人不知，明月来相照。<BR>
<BR>
226王维：送别<BR>
<BR>
山中相送罢，日暮掩柴扉。<BR>
春草明年绿，王孙归不归？<BR>
<BR>
227王维：相思<BR>
<BR>
红豆生南国，春来发几枝？<BR>
愿君多采撷，此物最相思。<BR>
<BR>
228王维：杂诗<BR>
<BR>
君自故乡来，应知故乡事。<BR>
来日绮窗前，寒梅著花未？<BR>
<BR>
229裴迪：送崔九<BR>
<BR>
归山深浅去，须尽丘壑美。<BR>
莫学武陵人，暂游桃源里。<BR>
<BR>
230祖咏：终南望馀雪<BR>
<BR>
终南阴岭秀，积雪浮云端。<BR>
林表明霁色，城中增暮寒。<BR>
<BR>
231孟浩然：宿建德江<BR>
<BR>
移舟泊烟渚，日暮客愁新。<BR>
野旷天低树，江清月近人。<BR>
<BR>
232孟浩然：春晓<BR>
<BR>
春眠不觉晓，处处闻啼鸟。<BR>
夜来风雨声，花落知多少？<BR>
<BR>
233李白：夜思<BR>
<BR>
床前明月光，疑是地上霜。<BR>
举头望明月，低头思故乡。<BR>
<BR>
234李白：怨情<BR>
<BR>
美人卷珠帘，深坐蹙蛾眉。<BR>
但见泪痕湿，不知心恨谁？<BR>
<BR>
235杜甫：八阵图<BR>
<BR>
功盖三分国，名成八阵图。<BR>
江流石不转，遗恨失吞吴。<BR>
<BR>
236王之涣：登鹳雀楼<BR>
<BR>
白日依山尽，黄河入海流。<BR>
欲穷千里目，更上一层楼。<BR>
<BR>
237刘长卿：送灵澈<BR>
<BR>
苍苍竹林寺，杳杳钟声晚。<BR>
荷笠带斜阳，青山独归远。<BR>
<BR>
238刘长卿：弹琴<BR>
<BR>
泠泠七弦上，静听松风寒。<BR>
古调虽自爱，今人多不弹。<BR>
<BR>
239刘长卿：送上人<BR>
<BR>
孤云将野鹤，岂向人间住！<BR>
莫买沃洲山，时人已知处。<BR>
<BR>
240韦应物：秋夜寄邱员外<BR>
<BR>
怀君属秋夜，散步咏凉天。<BR>
空山松子落，幽人应未眠。<BR>
<BR>
241李端：听筝<BR>
<BR>
鸣筝金粟柱，素手玉房前。<BR>
欲得周郎顾，时时误拂弦。<BR>
<BR>
242王建：新嫁娘<BR>
<BR>
三日入厨下，洗手作羹汤。<BR>
未谙姑食性，先遣小姑尝。<BR>
<BR>
243权德舆：玉台体<BR>
<BR>
昨夜裙带解，今朝［虫喜］子飞。<BR>
铅华不可弃，莫是藁砧归。<BR>
<BR>
244柳宗元：江雪<BR>
<BR>
千山鸟飞绝，万径人踪灭。<BR>
孤舟蓑笠翁，独钓寒江雪。<BR>
<BR>
245元稹：行宫<BR>
<BR>
寥落古行宫，宫花寂寞红。<BR>
白头宫女在，闲坐说玄宗。<BR>
<BR>
246白居易：问刘十九<BR>
<BR>
绿蚁新醅酒，红泥小火炉。<BR>
晚来天欲雪，能饮一杯无？<BR>
<BR>
247张祜：何满子<BR>
<BR>
故国三千里，深宫二十年。<BR>
一声何满子，双泪落君前。<BR>
<BR>
248李商隐：登乐游原<BR>
<BR>
向晚意不适，驱车登古原。<BR>
夕阳无限好，只是近黄昏。<BR>
<BR>
249贾岛：寻隐者不遇<BR>
<BR>
松下问童子，言师采药去。<BR>
只在此山中，云深不知处。<BR>
<BR>
250李频：渡汉江<BR>
<BR>
岭外音书绝，经冬复立春。<BR>
近乡情更怯，不敢问来人。<BR>
<BR>
251金昌绪：春怨<BR>
<BR>
打起黄莺儿，莫教枝上啼。<BR>
啼时惊妾梦，不得到辽西。<BR>
<BR>
252西鄙人：哥舒歌<BR>
<BR>
北斗七星高，哥舒夜带刀。<BR>
至今窥牧马，不敢过临洮。<BR>
<BR>
253崔颢：长干行二首之一<BR>
<BR>
君家何处住，妾住在横塘。<BR>
停船暂借问，或恐是同乡。<BR>
<BR>
254崔颢：长干行二首之二<BR>
<BR>
家临九江水，来去九江侧。<BR>
同是长干人，生小不相识。<BR>
<BR>
255李白：玉阶怨<BR>
<BR>
玉阶生白露，夜久侵罗袜。<BR>
却下水晶帘，玲珑望秋月。<BR>
<BR>
256卢纶：塞下曲四首之一<BR>
<BR>
鹫翎金仆姑，燕尾绣蝥弧。<BR>
独立扬新令，千营共一呼。<BR>
<BR>
257卢纶：塞下曲四首之二<BR>
<BR>
林暗草惊风，将军夜引弓。<BR>
平明寻白羽，没在石棱中。<BR>
<BR>
258卢纶：塞下曲四首之三<BR>
<BR>
月黑雁飞高，单于夜遁逃。<BR>
欲将轻骑逐，大雪满弓刀。<BR>
<BR>
259卢纶：塞下曲四首之四<BR>
<BR>
野幕蔽琼筵，羌戎贺劳旋。<BR>
醉和金甲舞，雷鼓动山川。<BR>
<BR>
260李益：江南曲<BR>
<BR>
嫁得瞿塘贾，朝朝误妾期。<BR>
早知潮有信，嫁与弄潮儿。<BR>
<BR>
</TD></TR>
    </TABLE>

    </CENTER>
<BR>
</TD></TR>
</TABLE>

</CENTER>
<CENTER>
<TABLE>
  <TR>
    <TD><IMG src="../../../ph1/bq.gif" alt="精文书斋 版权所有 责任编辑 和新建" height="43" width="161"></TD></TR>
</TABLE>

</CENTER>
</BODY>
</HTML>
